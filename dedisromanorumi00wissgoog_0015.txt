XI

14 sqq). et re vera multo latius apud Romanos haec deorum series patebat quam alibi
originemque duxerat e cognato Romanorum more sacro, singulos deos· propriis cogno-
minibus adiectis ita variare, ut diversis aedibus arisve in urbe celebraretur Iuppiter Elicius
Feretrius Fulgur Stator, luno Curitis Lucina Moneta Sospita Regina, Hercules Custos
Musarum Victor, alii permulti. saepe enim non solum peculiari cognomine deum distin·
guebant‚ sed etiam ipsam eam dei virtutem, quae cognominis causa fuerat, consecrabant.
sic luppiter, qui foedera fulmine sancit, in Quirinali colle colitur Dius Fidius, hoc est Ζεύς
marm, cognominatus, in Capitolio vero Iovi summo vicinas aedes ipsa Fides dea occupat3
Victori lovi bello Samnitico a. u. c. 459 aedem vovit Q. Fabius Maximus consul, quae
ubi sita fuerit nescimus ¹), in Palatino autem monte sub idem fere tempus et Iovis
(Statoris) aedes dedicata est et Victoriae (Liv. X 33, 9. 36,11); Venerem Sulla venerabatur
Felicem ‚ Cn. Pompeius Victricem, sed hic Veneri Victrici adiungens Felicitatem, neque
aliter C. Iulius Caesar, qui sub Genetricis titulo Venerem consecrabat, comitem ei addidit
Victoriam Veneris Victricis Pompei haud immemor (cf. commentatio mea de Veneris
simulacris Romanis p. 22). recte igitur novi dicuntur hi di, quippe qui non peregre
adsciti sint, sed ex arbitrio dedicantium inventi, probante videlicet senatu — nam aliter
civitas nova religione obstringi nequit (Mommsen Staatsr. 111 1050) - et vocatis in
consilium, si res ferebat, pontificibus.

Diversa est sacrorum adventiciorum condic10‚ de quibus quid pontificium ius
statuerit inprimis ex Festi (p. 237) verbis quamvis exilibus neque errore vacuis discimus:
pereyrina sacra inquit appellantur, quae aut evocatis dis in oppuqnandis urbibus Romam
sunt conlata (conata cod., emendavit Gotbofredus) aut quae ob quasdam reliqiones per
pacem suut petita, ut ex Phryyia Matris Maynae, ex Graecia Cerei-ia, Epidauro Aesculapi,-
quae coluntur eorum more a quibus sunt accepta. quodsi eo differre ait duo peregrinorum
sacrorum genera, quod bello expugnata sint altera, altera per pacem arcessita, principale
rei discrimen non adsecutus est: nam exempla a Festo adlata demonstrant alterum genus
non continere nisi graecae originis sacra, ad prius igitur referenda erunt quaecumque e
Latinorum finitimarumque nationum religionibus Romani adsciverunt. nam non eodem
iure Romae usos esse deos e Latinis oppidis arcessitos et numina suadentibus libris
Sibyllinis e Graecia accita inde inprimis perspicitur, quod haec et ab reliquis seiuncta
decemvirum sacris faciundis curae subiciuntur et intra· pomerium coli vetantur ¹¹), illa
promiscue cum Romanorum dis indigetibus quovis urbis loco consecrantur et curantur
a pontificibus 8). ex hac ergo lege extra pomerium conlocatae sunt ad circum maximum
aedes CereriS, Mercurii, Florae, ad theatrum Marcelli ApolliniS, in insula Aesculapii, in
campo ara Dilis, contra intra pomerium et ara maxima Herculis (Tac. ann. XII 24) et

1) Hoc recte monet Aem. Aust, de aedib. sacris p. 12 Nr. 21, cum nunc quoque Ο. Richter
Topoyr. p. 826 in Palatio aedem conlocare pergat.

2) Quae de dia peregrinis pomerio exclusis post Ambroechium Jordannmque docet Marquardt
Rom. Staatsvcrw. llI 36 recte ita coercet Th. Mommsen Hister. Zeitschr. N. F. XXVIII 405. ut bac
lege non significari dicat nisi die aus dem sprachsremden Aualandae ubernommenen Gottheitm.

8) Do pontificibus sacrorum municipalium administratoribus cf. Mommsen Staatsr. 111 579 sq

 

