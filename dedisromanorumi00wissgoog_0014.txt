X

verissime enim Mommsenus monuit (Ro‘m. Stant-er. 111 323 cf. reim. For-ach. 1 71 sqq.) post
civitatem patriciis cum plebe communicatam novas gentes non iam adscriptas esse.
tempus accuratius definire in tantia, quibus prisca rerum Romanarum historia involuta
est, tenebris temerarium esset; hoc unum adfirmari potest, omnes eas quas indicavi muta-
tiones institutas esse ante Dianam Aventinensem conditam, ante moenia urbis exstructa,
ante instituta comitia centuriata, hoc est, ut annalium sermone utamur, ante Servii Tullii
regiS, ad quem haec omnia referri solent, aetatem.

lndigetum ergo deorum laterculum etsi non plenum tamen satis amplum e feriarum
anni Romani tabula ita resarcinata licet, ut indici olim a Th. Mommseno cu, 1 p. 375
composito ¹) addamus et eos deos, quorum ferias nullas novimus, sed sacerdotes (flamines) ·
fuisse scimus-(veluti FalacriS, Florae, Pomonae) et eos, quorum feriae vetustae, quia non
statae erant sed concaptivae, in fastis non perscribuntur (ut Compitalia Laribus celebrata),
denique minores illos, qui propriis feriis carentes tamen cum aliis dis priscis ita coniuncti
sunt, ut quasi participes putandi sint feriarum illis datarum: huc pertinent et deae singulis
dis consociatae, quales Gellius Xlll 23 e pontificum libris enumerat, Lua Saturni, Salacia
Neptuni, Hora Quirini, Maia Volcani, Nerio Martis, et famuli famulaeque divini, ut Moles
Martis, Virites Quirini, alii. novensidum vero deorum paene infinita est multitudo, cum
complectatur omnia quotquot inde a Servii Tullii regno civitatem Romanam adepta sunt
numina, Dianam ac Venerem, Herculem et Vertumnum, Fortunam et Pudicitiam, alios
innumerOS, qui publica religione non minus coluntur quam di indigetes, sed et feriis
carent nec flaminum servitio utuntur. quorum nomina omnia congerere et difficile est
et ab huius disputationis consilio alienum3 sed quae fuerint deorum novensidum genera
quaerendum erit, curn ne hos quidem omnes eodem iure usos esse constet. ac primurn
quidem discernuntur inter se di ex aliarum civitatum religionibus recepti et numina a
Romanis ipsis inventa et conficta: vetantur enim cives in publico sacrove loco novo aut
externo ritu sacrificare (Liv. XXV 1, 12), eandemque distinctionem secutus Cicero vel
in sacris privatis hoc sancit, ne quis deos habeat neve novos neve advenas nisi
publice adscitos, quia suos deos aut novos aut alieniyenas colere confusionem habeat
religionum (de leg. 11 ἓ 19. 25); neque aliter Claudiani poetae verba intellegenda videntur
(de bell. Gild. 131), qui post flebilem deae Romae orationem ut neminem deorum
Romanos non commiserescere significet his utitur verbis: maerent indiyetes et si quos
Roma recepit aut dedit 'ipsa deos, quae ego aliter interpretari nequeo nisi ut indigetibus
opponantur duo novensidum deorum genera, scilicet et advenae et novi. novi autem di
intellegendi sunt ei, quos alibi non celebratos proprio motu Romani inter numina re-
cipiebant, nempe virtutum rerumque expetendarum religiones, sicuti Mentis Virtutis Pietatis
Fidei Salutis Honoris Victoriae aliarum; haec enim numina grammatici Romani, cum a
Graecis numinum in deos heroasque distributionem accipiant, his quasi tertium genus
divinum addere solent (Cic. de leg. 11 192& de nat. deor. ΙΙ 61 sq. cf. Plin. n. h. lI

1) Addendae videntur Carne et. Larenta. deae. de quarum feriis Kalendarum et feriarum Iovialium
oncursu obsoletis dixi in libello academico de feriis anni Romanorum vetustissimi p. XI. XIII.

