vl

Numa Pompilius rex fertur spondeo melo patrios placasse indigetes 1), Vergilius (Georg. Ι
498) invocat deos patrios indigetes ²) et Romulum Vestamque matrem eumque imitatus
Ovidius (metam. XV 861 sqq.) deos penates, deos indigetes, Quirinum, Martem, Vestam
alios deoS, apud Lucanum (Ι 556) urbis Romae calamitatem fletu portendunt di indigeteS,
sudore Lares, apud Silium Italicum (X 432 sqq.) Scipio iurat per Iovem lunonem Minervam
indigetesque deOS, idemque poeta (IX 287 sqq.) in pugna Cannensi a Romanorum partibus
dimicantes facit Martem, Apollinem, Neptunum, Venerem , Vestam , Herculem, Cybelen,
indigetes deos, Faunum, Quirinum, Castores. consulto enumeravi omnia, ut pateret, in
poetarum sollemni sermone indigetum deorum nomen constanter usurpari pro patriis
pristinisque urbis Romae numinibus, nihil vero indicare poetas illos de heroibus sive
semideis cogitasse: plerique enim mythologi recentiores cum veterum nonnullorum gram-
maticorum placita ⁸) secuti et graecarum religionum fallaci comparatione decepti indigetes
&omae ἐγχωρίους esse dicerent, obliti sunt deorum et heroum distinctionem a prisca
Romanorum et Italorum religione omnino alienam esse neque semideos in ea agnosci
, nisi a grammaticis graecissantibus et etymologizantibuS, qui v. gr. semones semi-homines
esse dicerent similesque ineptias contingerent (v. Jordan Kra't. Beitr. p. 204 sq.).
complectitur ergo deorum indigetum nomen deos indigenas omnes neque alia utitur signi-
ficatione, cum singulis nominibus attributive adponitur: sic ille Lavinatium luppiter
indigeS, cuius cognomen postea in Aeneam cessit, Ζεύς fere πατρῷος est, et Sol deus,
cuius vetusta in colle Quirinali sacra novimuS, Augusti aetate indigetis cognomen accepit ⁴),
ut probe dinosceretur ab externis dis solaribuS, quorum iam tum cultus Romae percre-
brescere coeperat et ab ipso imperatore positis deo Soli duobus obeliscis aliquantum
adaugebatur.

Expedita iam indigetum deorum interpretatione ad novensides sive novensiles
pergamus, quarum nominis formarum ι5) c'um priorem primitivam esse constet, quin
altera vocis pars a verbo sedendi derivanda sit extra dubitationem positum est3 in priore
vero parte explicanda in duas partes discesserunt grammatici et veteres et recenteS, alteri
a novenario numero deducenteS, alteri a novitate. atque novensides nil esse nisi novem
deos una considentes (Noun-sussen) plerique existimant, veterum (quorum placita com-

1) Miror numeros non agnosci a recentioribus, cnm sermo sublimior fragmentum poeticum prodat
rhythmusque facillime restitui possit sic fere: spondeo[que] melo patrios placaret! indigetes. inter
Ennianas reliquias versus bene se adplicat ad annalium libri lI fragmenta 78 sqq. ed. Baehr.

2) Inter pomos et indigetes virgulam non esse ponendam docet versus a Diomede citati com-
parati03 sed falsam distinctionem iam Symmachus novit, qui versus Vergiliani memor ita loquitur
(relat. 3‚10 p. 282,11 Seeck): erqo diis patriis, diis indigetibus pacem roqamus.

3) Fuisse qui Graecorum δαίμονας latine per vocem indique-s redderent e Macrobio (Somn.19,7)
discimus, ubi versus Hesiodeus (op. 122) τοὶ μὲν δαίμονές εἰσι Διὸς μεγάλου διὰ βουλάς ita conversus
legitur: indigetes divi sato summi Iovis hi sunt.

4) Sic accipio quod in fastis vallensibus Amiterninis Allifanis ad diem VI vel V Id. Aug. adno-
tatur Souis) indiqitis in colle Quiritiale sacrficium publicum vulgo Solem indigitem pro Sole indice
habent Graecorum Herculem μηνυτὴν comparantes.

5) De bis formis vide Mar. Victoria. p. 26,1; cf. Jordan Krit. Beitr. p. 45. 1⁴2. Seelmann Aus-

sprache des Latein p. 310.

