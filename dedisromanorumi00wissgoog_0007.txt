Inter iuris Romanorum pontificii vocabula obsoleta, in quorum interpretatione inde
a L. Aelii Stilonis et M. Terentii Varronis temporibus vario successu desudaverunt philologi
et Romani et nostrateS‚ indigetum et novensidum deorum nomina olim celeberrima iam
exeunte liberae reipublicae aetate tanta oblivione obruta erant, ut in diversissimas partes
discederent virorum doctorum sententiae omniaque in coniecturis ponerentur plerumque
ineptissimis. quo factum est, ut recentiorum quoque, qui veterum grammaticorum αὖτο-
σχεδιάσματα recensere et propriis inventis augere quam sincera testimonia rimari maluerunt,
plerique non solum de significatione nominum deorumque indole ad certum iudicium
pervenire nequirent, sed etiam ignorarent quanti momenti in pristina Romanorum religione
hoc indigetum novensidumque deorum discrimen fuerit. quamquam igitur minime de-
fuerunt, qui in hac quaestione singula recte perspicerent, tamen non superfluum visum
est totam materiam ita retractare, ut quomodo haec nomina cum universa religionis
Romanae historia vetustiore coniuncta sint omnibus pateret.

Ι

Indigetes novensidesque di qui fuerint quaerentibus inde videtur proficiscendum
esse, quod apud optimos testes, hoc est in titulis dedicatoriis, in formulis sacriS, apud
grammaticos poetasque scientia religionis Romanae insigneS, numquam nude ponuntur
Indiyetes aut Novensides‚ sed semper di indiqetes, di novensides1). unde in tanta sermonis ’
Romanorum pontificii constantia hoc pro certo sequitur, haec vocabula non fungi pro-
priorum nominum vice nec significare certas deorum quasi personas aut binas aut plureS,
veluti Castores Lares Camenae Lymphae, sed comparanda esse cum deorum penatIum,

1) Ad irritum caderent quae dixi, ai re vera. quam de Indigetibue habuit oratio M. Porcii Catonia
(Fest. p. 339) ad hoe deos Romanorum patrios spectasset. at cum iure mirati sint viri docti (cf. H.
Meyer, Orat. Rom. fragm. p. 145), quid Catoni de indigetum deorum cultu dicendum fuerit, neque in
unico qood exstat huius orationis fragmento religionis mentio fiat, semel monuisse sufficiet non de die
indigetibus Catonem verba fecisse, eed de Indigetibue Hispaniae populo (Sallust. epist. Pomp. ὅ. Plin.
n. h. 111 21. Avien. ora mar. 523) circa Emporiarum oppidum conlocato (Strab. 111 160), qua inregione
anno n. ο. 559 Catonem consulem dimicasse ecimus (Liv. XXXIV 9 sqq. aL).

